---
layout: post
title: Павербанк з автомобільного акумулятора
date: 2023-10-11 13:04:00 +0300
---

Даний простий перетворювач допоміг мені пережити зиму. Його основним завданням було забезпечення роботи led лампи і зарядка телефону. В ідеалі ще й заживлення інтернет обладнання, але мій провайдер не підготувався до відключень.<!--more-->  
Перетворювач побудований на популярному ШІМ контролері TL494 по топології push-pull. Реалізовано відключення перетворювача при низькій напрузі на акумуляторі.  
На виході перетворювача постійна напруга 300В, яку можна регулювати в певних межах. Потужність близько 200Вт.

<span style="color:red">***ВАЖЛИВО!!! До даного перетворювача можна підключати лише лампи освітлення та імпульсні блоки живлення і зарядні пристрої для телефонів. ЗАХИСТ ВІД ПЕРЕВАНТАЖЕННЯ ВІДСУТНІЙ!!!***</span>

### Схема

![](/assets/2023-10-11-powerbank-tl494/tl494-1-01.jpeg)

Підстроювальний резистор R3 задає напругу, при якій перетворювач відключиться. Щоб акумулятор працював довго його не рекомендується розряджати нижче напруги 10.5В. Світлодіод D1 засвітиться при спрацюванні захисту.  
C1 та R5 задають частоту роботи мікросхеми в 80кГц. Частота ШІМ на виході близько 40кГц.  
Підстроювальний резистор R4 для регулювання мертвого часу, що в даному випадку рівнозначно регулюванню заповнення ШІМ, тобто задає вихідну напругу.  
На транзисторах VT1 і VT2 побудовані найпростіші драйвери затворів. При позитивному імпульсі ємність затвора заряджається через діод, транзистор закритий. При завершенні імпульса транзистор відкривається і через нього розряджається ємність затвора. Тобто це не повноцінний драйвер, оскільки він не забезпечує швидкого заряду ємності затвора, а тільки розряд. Проте для малопотужних схем такого драйвера більш ніж достатньо. В принципі, я бачив схеми, де TL494 напряму управляє транзисторами IRFZ44N, але я не ризикнув настільки спрощувати схему.  
Трансформатор у моєму випадку намотаний на осерді трансформатора від комп'ютерного блока живлення. Вторинна обмотка 80 витків проводом діаметром 0.6мм. Первинна намотана поверх вторинної і містить 3+3 витки набором з X проводів діаметром X мм. Дещо гірше, але теж працює простий багатожильний провід перерізом 4мм².  
Транзистори необхідно закріпити на радіатори. При використанні спільного радіатора їх необхідно ізолювати термопрокладками.
